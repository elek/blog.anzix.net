---
title: Gradle
layout: post
tags: 
   - maven
   - gradle
   - build
---

A [Gradle][gradle]-t már jó rég elkezdtem használni, de most jutottam el oda, hogy egy ideje már minden magán projektemet Gradle-ban írom. Teljes értékelés helyett most csak néhány felmerült szempont.

* Eleinte kissé lassúnak éreztem még Mavenhez képest is (nem mértem), de az újabb verzókkal ez egyre kevésbé lett probléma. Igaz, a `--daemon` opciót mindenképp érdemes használni.

* A Maven szekvenciális beállítotságához képest, ahol előre definiált phase-ekhez rendelünk konfigurált plugin execution-okat, felüdítő a Gradle, ahol a lépések egy irányított körmentes gráf részei. Ez egy sokkal rugalmasabb model.

* Összességében is gradle-t írni sokkal tömörebb, átláthatóbb. Mivel Groovy-code minden, ezért ha valami nagyon speciális kell, nem kell rögtön kamion hosszú XML részletekkel tákolni, hanem viszonylag fájdalommentesen ki lehet terjeszteni.

* A Maven egyik legfájóbb hiányossága, hogy a 3-as verzióra beígért mixinek még ma sincsenek sehol. (Arról van szó, amikor ugyanolyan konfigurációjú build lépéseket szeretnék deklaratívan belerakni több pom-ba is. Erre a Mavenben az öröklődés a bevett forma, de egy bonyolultabb projektstruktúrában, ez már sokszor nem elég.) Gradle-ben a pluginek igazából mixinek, bármit belerakhatnak az aktuális build definícióba, nem csak lépéseket definiálnak.

* Sajnos a Groovydoc is megvan az a hibája, mint a generált Maven plugin doksiknak. Alapértelmezésben ugyanis ha egy plugin goal egyik paramétere nem egyszerű típus, hanem pl. lista, akkor semmi információ nincs arról, hogy milyen mezői vannak a lista elemeknek. Pl. a [dependency:unpack][unpack] artifactItems elemeit csak azért tudjuk, mert szerencsére kézzel beleírták a doksiba. Groovy-ba is szembejött olyan, hogy ha egy closure-t kellett definiálni a build fájlban, akkor csak a forrás bogarászása után derült ki pontosan, hogy a closure-ba mit rakhaok, hogy jó legyen.

* A Gradle se az az eszköz, ami mindent megold. Láttam olyan gradle plugineket, amit konfigurálni főprojekt propertyjein keresztül lehetett, ami azt is jelenti, hogy nem lehet több execution-t berakni egy projektbe különböző konfigurációval. De csúnya dolgokat mindenhol lehet csinálni, és az gondolom, hogy abban az eszközben ami ezért inkább tilt, hamarabb belefutunk valami kiterjesztési korlátba, és ráadásul az összes anti-pattern-t se tudja megakadályozni. Szóval ez a Gradle szemére nem vethető.

* A másik hasonló új build eszköz a [buildr][buildr]. Ahogy a Gradle a Groovy-ra épül a Buildr a Rubyra. Az, hogy melyik nyelv <i>szebb</i>, azon lehet vitatkozni. Sok Java fejlesztőt ismerek, aki már-már vallásos gyűlölettel viseltetik a groovy iránt. Nekem a szintakszis csak szintakszis (habár a Rubyé kétség kívül elég kényelmes), de amikor buildr-rel játszottam, akkor a saját kiterjesztéseket csak gem repo-n keresztül lehetett megosztani, és egyszerűen nem akartam, hogy a maven és a gem repo keveredjen és mindkettőt karban kelljen tartanom. (Habár a gem kezelést bizonyos szempontból ügyesebbnek tartom, mint a meglévő maven toolokat).

* Úgy tűnik az android is a a gradle felé [fordul][android-gradle]. Én egyelőre jvoegele [pluginjét][android-gradle] használtam csak.


És bár már idéztem egy régebbi posztban, mindenképp itt a helye <a href="http://monkeyisland.pl">Szczepan Faber</a>-nek a <a href="http://code.google.com/p/mockito/">Mockito</a> szerzőjének a mondatainak:

<blockquote>"After Jason Van Zyl’s session I had an impression that he believes the best fit for the build system is a declarative architecture. I tend to disagree and I believe the build has inherent scripting nature."</blockquote>

[gradle]: http://gradle.org
[buildr]: http://buildr.apache.org
[unpack]: https://maven.apache.org/plugins/maven-dependency-plugin/unpack-mojo.html
[android-gradle]: http://tools.android.com/tech-docs/new-build-system/user-guide
[android-plugin]: https://github.com/jvoegele/gradle-android-plugin/wiki
