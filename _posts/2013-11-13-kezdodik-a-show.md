---
layout: post
title: Kezdődik a show
date: 2013-11-13 09:28
tags:
   - devoxx 
type: dpc
---
A negyedben ahol aludtunk a villamos még kaftános kalapos munkába siető zsidókkal volt tele a villamos, de ahogy egyre haladtunk kifelé a város szélén lévő mozi komplexum felé, egyre nagyobb lett a laptop táskás tömeg a villamoson. A végére már minden Budapesten tanult praktikát be kellett vetni, hogy fent maradjunk

Aztán kiérkeztünk a város szélére. A hatalmas regisztrációs sort viszonylag jól kezelték, és akkor már csak a keynote terem előtt lévő hatalmas tömegen kellett átszivárogni, hogy leüljünk a hatalmas moziteremben.

És ahogy lépésben mentünk befelé bentről már dübörgött az elektronikus zene. Még néhány méter és bent a mozi teremben:

<a href="http://www.flickr.com/photos/108542198@N03/10834156114/" title="Untitled by dpcconsultingltd, on Flickr"><img src="http://farm4.staticflickr.com/3776/10834156114_618773eb0d.jpg" width="500" height="375" alt="Untitled"></a>

Hatalmas kivetítő, dübörgő zene. Balra kivetítve a színpadon a két működő DJ, balra valami kód illusztrációkén. Várjunk csak, nem is illusztráció. Lassan kiderült, hogy a két DJ realtime Clojure kódot szerkeszt, és a kód adja ki a zenét, ami dübörög. Live Clojure, live zene. Így kell indítani egy Java konferenciát.

