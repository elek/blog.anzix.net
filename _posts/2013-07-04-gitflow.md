---
title: Ahány ház, annyi gitflow
tags:
   - git
   - release
   - tag
---



Ha elosztott verzió kezelőt használunk (pl. Git, Mercurial), kinyílik elöttünk a világ. Sokkal egyszerűbb pl. a burjánzó brancheket kezelni és mergelni egymás között. A klasszikus leírás erről [itt](http://nvie.com/posts/a-successful-git-branching-model/) található, ami részletesen leír egy elég jó alap módszert fejlesztési és release branch elválasztásáról, hotfix kezeléséről, stb.

-![Branching model](/images/gitworkflow.png)

Ehhez a koncepcióhoz el is készült egy támogató script gyüjtemény a [git flow](https://github.com/nvie/gitflow) néven. Tulajdonképpen nem egy bonyolult dolog, csak az egyes lépésekhez (pl. release készítése) szükségese git parancsok vannak ügyes scriptekbe rendezve.

Maga a workflow amit használ elég egyszerű és első ránézésre mindenhol jól lehetne használni. De ha megnézzük a projekt oldalát látszik, hogy a felhasználók nem így gondolják. A projekt oldalán eddig több mint __720__ (!!!) fork található. Ez olyan nagy szám, hogy a github network oldala egyszerűen semmi értelmes információt nem tud megmutatni belőle. Ennyi branch gyakorlatilag áttekinthetetlen a github eszközeivel.

Viszont ez a nagy szám mutatja, hogy mennyire nehéz még jól átgondolt _best prectice_-eket is mindenhol ugyanúgy használni. Persze a _convention over configuration_ elv nagyon hasznos, csak ne higyjük, hogy a convention minden esetben az egész világra alkalmazható.

Illusztráció gyanánt kicsit részletesebben a git flow egyik vitatott implementációjáról:

-![Branching model](/images/gitflow1.png)

A képen egy egyszerű release flow (ha a gitflow projekt history-jából jól vettem ki, eredetileg ezt volt a folyamat náluk is.). A develop branchből előszőr készít egy release/1.0 branchet (A), és némi tesztelés is javítás után merge-eli a masterbe (B), ami a stabil változat, és ugyanezzel a nekifutással a develop-ba is, ami a mindenkori fejleszési ág.

A probléma ott kezdődik, ha a ```git describe``` parancsot is szeretnénk használni. A ```git describe``` egy önmagában nagyon jól használható parancs. Az aktuális HEAD pozicijától visszafelé megkeresi a legközelebbi tag-et, és generál egy verzót, amiben benne van tag is, és az aktuális commit azonosítája is. (Pl. ```v0.1.0-26-g2022d5d```). Ezzel a maven SNAPSHOT-hoz hasonló, de annál sokkal stabilabb verziókat tudunk generálni (ha a tag közvetlen az aktuális HEAD-re mutat, akkor a postfix nem lesz ott, csak a verzió, tehát a stabil releasek ugyanolyan egyszerű verziót kapnak mint szoktak).

Szóval a git describe nagyon jó eszkzöz, de a a gitflow fenti megvalósításával nem használható. A probléma az, hogy a C commit nem szülője egy develop branchen lévő commitnak se, ezért a develop-on még az 1.1 release után is 1.0-XXXX lesz a verziója minden buildnek.

Próbáljuk meg máshogy:

Flow2

Itt a B commitot tegeljük, ami mind a master, mind a develop rákövetkező módosításainak a szülője lesz, tehát mindekettő branchen érezhető lesz, hogy az 1.1re rákövetkező verzóknál tartunk. A probléma csak az, hogy alapértelmezetten a release/1.1 branch csak a release tesztelése alatt van életbe. A releaselés során egy lépésben a gitflow tag-eli, merge-eli és _törli_ a release branchet. A CI szerverünk mire felébred addigra a tag-elt commit helyett (B) már a C lesz a legfrissebb, ezért a sima 1.1-es verziójú artifact sose készül el. Ez most a gitflow aktuális működési módja (legalábbis az eredeti branch ezt az implementációt használja).

Tovább módosítva:

Flow2

Valószínű a 720 fork egy része használja is ezt. Itt a CI szerver a master-re állítható, mert a C commit buildelésekor megkapjuk a stabil verziót. Egyetlen hátrány, hogy vélhetően a B pontig teszteltük a szofvert viszont a C pont lesz releaselve stabil verzió alatt, tehát a merge-nél lehet, hogy legjobb úgy csinálni, hogy minden változtatást a release/1.1 branchről vesszük és az addigi master-t dobjuk.

Van tehát néhány lehetőség, és mindenhol használhatunk jó konvenciót saját projekteinken, de ez a konenció könnyen lehet más és más cégek vagy akár projektek között. Nem véletlen, hogy az egyik issue-ba valaki azt ajánlotta, hogy inkább egy framework kéne, ahol mindenki testreszabhatná a lépések sorrendjét, nem pedig egy kőbe vésett szabály rendszer. Talán néhány a 720 forkból már el is indult ebbe az irányba.
