---
title: Devoxx.be 2013
layout: post
tags:
   - devoxx
type: dpc
---
Európa két meghatározó Java konferenciája a Devoxx és a Jazoon. Ezek közül a Devoxx az öregebb, még 2001-ben kezdték el szervezni JavaPolis néven (amit azt hiszem korporét jogi problémák miatt neveztek át). Közben elindult a Jazoon is Zürichben a Devoxxnak meg a belgiumi rendezvényen kívül lett londoni és párizsi testvére is. De az eredeti belgiumi rendezvény is még mindig nagyon népszerű, általában két-három hét alatt elkapkodják az összes jegyet. 

A népszerűség okait sokféleképpen lehet magyarázni. Egyrészt ez volt az egyik legnagyobb európai (Java) konferencia. Másrészt valószínű az is segített, hogy itt a belga Java User Group (illetve annak a főszervezője) állt a háttérben, tehát sosem volt elsődleges semmilyen nagyvállalati szempont. Mondják azt is, hogy az segített, hogy eredetileg nem volt _Call For Papers_, azaz nem lehetett jelentkezni előadásokat tartani, hanem a szervezők hívták meg a jónak ítélet előadókat, és ezáltal már nagyon korán egy elég minőségi tartalmat tudtak mutatni.

Mindenesetre a következő napokban mi is ott leszünk az idei belgiumi Devoxxon és terveink szerint részletesen beszámolunk mindenről, ami kicsit is izgalmas lehet Javás szemmel. Reméljük kiderül, hogy még mindig olyan tartalmas-e a konferencia, mint amennyire beszélik...
