---
layout: post
title: JMX és JBI
tags:
- jbi
- jmx
status: publish
type: post
published: true
meta:
  _edit_last: '2'
---
Ott hagytam abba múltkor, hogy milyen jó, hogy a JBI specifikáció beszél a deployolás és menedzsment témaköréről is, és ANT taskokat valamint JMX bean-eket definiál. (Vesd össze EJB specifikációt, ahol minden menedzsment funkció gyártófüggő).

Nagy örömömben akartam is írni egy egyszerű eszközt, ami alapműveleteket tud elvégezni <em>bármilyen</em> JBI konténeren. Beleástam magam a JBI és a JMX bugyraiba, és rögtön jöttek is a gondolok:

A JBI specifikáció definiálja az MBean interface-eket, amiket implementálni kell, de azt nem, hogy az MBean-eket milyen domain alá kell regisztrálni, így mindenki a saját domain alá regisztrálja a JMX fában a szabvány szerint implementált MBean-jeit. Az lenne a jó, ha lenne egy olyan JMX metódus, amivel egy adott interface-t megvalósító MBean-eket kérem le, de ezt a funkciót sehogyan sem sikerült életre keltenem.

Elvileg van egy <a href="http://java.sun.com/j2se/1.5.0/docs/api/javax/management/MBeanServerConnection.html#isInstanceOf(javax.management.ObjectName,%20java.lang.String)">isInstanceOf</a> metódus az MBeanServerConnection osztályon (amit a Query API is használ), de ennek a dokumentációja elég körmönfont:

> Returns true if the MBean specified is an instance of the  specified class, false otherwise.
>
>If *name* does not name an MBean, this method  throws <a title="class in javax.management" href="http://java.sun.com/j2se/1.5.0/docs/api/javax/management/InstanceNotFoundException.html">*InstanceNotFoundException*</a>.
>
> Otherwise, let
> * X be the MBean named by name,
> * L be the ClassLoader of X,
> * N be the class name in X's <a title="class in javax.management" href="http://java.sun.com/j2se/1.5.0/docs/api/javax/management/MBeanInfo.html">MBeanInfo</a>.</em>
>
> If N equals className, the result is true.
>
>Otherwise, if L successfully loads both N and  className, and the second class is assignable from  the first, the result is true.
>
>Otherwise, the result is false.

Azaz ClassLoader-től függ, hogy mit ad vissza. OpenESB-nél úgy néz ki, hogy a szabványos MBean interface-t leszármaztatja egy com.sun-s interface és annak van implementációja. A com.sun-os interfacre működik az isInstanceOf alapú keresés de ami lényeg lenne a javax.jbi.management-re nem lehet, úgy tűnik azért mert különböző ClassLoader-ek töltik be a com.sun és a javax.jbi osztályokat.

Elvileg találtam utalásokat, hogy a Java 7-ben ez meg lesz jobban oldva (heló 2010). Láttam nyomait továbbá egy valaha létezett JBI Maven pluginnek (forrását nem sikerült elérni), ami deployolni is tudott. Nagyon érdekelne, hogy ott hogy sikerült megoldani a problémát. A ServiceMix-hez szállított ANT taskok forrását megnéztem, ott hardcode-olva vannak a ServiceMix-es MBean-ek címei.
