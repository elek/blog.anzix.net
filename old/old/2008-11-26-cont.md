---
layout: post
title: Cont.
tags: []
status: publish
type: post
published: true
meta:
  _edit_last: '2'
---
A legnehezebb mindig hosszabb kihagyás után felvenni a posztok fonalát.

A helyzet tehát a következő:

<strong>1.</strong> Mostanában alig látok kódot, egyfolytában specifikációt írunk. Viszont az <strong>XWiki</strong>, amibe írjuk viszonylag jól muzsikál. Megérne egy posztot. Megint kedvet kaptam a jhacks snipsnap2xwiki migrációval egy kicsit szöszölni.

2. Volt <strong>JUM</strong> (erről is kellett volna egy külön poszt). Röviden: sok mindent nem sikerült a terem mizéria miatt megcsinálni amit terveztünk (moderálás, előadói értékelés), számomra mégis az utóbbi idők legreménykeltőbb alkalma volt. Nem az előadások miatt, hanem mert úgy tűnt, hogy mégis csak életképes az egész kezdeményezés, és vannak mások is (azokon kívül, akikkel eddig szerveztük) akiket érdekel az egész, és hasonlóan gondolkodnak. (Elég jók voltak a kommentek és a beszélgetések is az alkalom alatt)  .

Arról nem is szólva, hogy már most függőben van 2-3 megígérte előadás, egy ajánlat teremre, és egy szinte biztos angol előadás az Adobe-től Flex + Java integrációról. Ilyen eddig még sohasem volt.

3. Most már biztos, hogy megyek<strong> </strong><a href="http://devoxx.com"><strong>Devoxx</strong></a>-ra. Jó lenne Géza Java One-os <a href="http://blogs.sun.com/j1live">közvetítéséhez</a> hasonló (illetve természetesen annál jobb (: ) dolgot is csinálni közben. (Mégjobb lenne másokkal együtt. Vajon ki megy még Magyarországról?)

Ötleteim vannak hozzá, de egyelőre sehogyan sem sikerült laptopot szereznem (nekem nincs), és pénzem sincs nagyon, amiből venni tudnék. Kölcsönözni kb. 50 ezer forint. Még az jöhet szóba, hogy interneten rendelek egyet, és a törvényi szabályozás értelmében 8 munkanapon elállhatok a szerződéstől, tehát visszaviszem és megkapom a pénzt, de ez is csomó kockázatot rejt.

Viszont a hétvégéig ki kéne találni, hogy mi lesz, mert jó lenne előzőleg már felhúzni egy blogot/honlapot neki.

(Tavaly a TSS európai szimpóziumán az volt a metódus, hogy nap közben jegyzeteltem, és este az internet caféból írtam bejegyzéseket, de ahogy néztem itt azért bőven lesznek este 22-kor végződő programok, és a helyszín is elég messze lesz az ifjúsági szállástól).
