---
layout: post
title: ! 'Stephan Janssen and friends: The next versions of Parleys.com'
tags:
- Devoxx
- parleys
status: publish
type: post
published: true
meta:
  _edit_last: '2'
---
Aki nem tudja, hogy mi az a [parleys.com,](http://parleys.com) az most gyorsan
kattintson át, és nézze meg. Számomra az egyik azon kevés szoftvernek, amiről
sugárzik, hogy egy termék. Hogy össze van rakva. Hogy használható. (Egy másik
ilyen egyébként a Hudson).

  
Az előadás első fele szerintem hasonló, mint mi a JavaOne-on is lehetett
(annyit tudok, hogy ott is sikeresen demóztak, a tartalomnak nem néztem
utána). Itt mostani Flex+AIR oldalt mutatták meg különböző barátok más
technológiákkal megvalósítva: JavaFX-ben, GWT-ben, Silverlight-ban (ezt nem
láttuk), és natív iPhone app is volt. Elég vicces, amikor egymásután látjuk
_ugyanazokat_ az effekteket egyszer JavaFX-el, másszor pedig GWT-vel (GWT-FX).
Na jó, a JavaFX kicsit szebb volt, de különben tényleg ugyanazok az effektek
voltak.

  
A második fele pedig az új Parleys-ről szólt: lesznek rajta spacek és
csatornák. JUG-oknak ingyen, másokknak díjért. Lesz hozzá (hosszasan demózták)
varázsalkalmazás, amivel tényleg egyszerű a meglévő előadások feltöltése (bele
lehet tölteni a demózó számítógép videójelét, a perezentációt, és az előadóról
készélt felvételt, és automatikusan megkeresi a számítógép videójában a
demókat, ahol fóliák vannak, ott a prezentációt használja, különben meg a demó
videóját, stb.) Használható cucc.

  
Akarnak belőle pénzt is: pl. a Devoxx videók is előszőr csak fizetős módban
lesznek fent, és 1-2 hónap késéssel ingyen, vagy intranetre is lehet rendelni
cégeknek stb.

  
Lesz róla majd még egy BOF, hogy JUG-oknak hogy lehet beszállni, fél óra múlva
kezdődik.

