---
layout: post
title: Java konferenciák Európában
tags:
- Devoxx
- konferencia
status: publish
type: post
published: true
meta:
  _edit_last: '2'
---
A három mainstream Java konferencia, amit Európában tudok a <a href="http://devoxx.com">Devoxx</a>, a <a href="http://jazoon.com/">Jazoon</a> és a <a href="http://javasymposium.techtarget.com/">The Server Side Java Symposium</a>.

Kezdjük a legutóbbival, erről van már személyes tapasztalatom is. Ez az amerikai konfnak az európai különkiadása mindig más helyszínen (ideális, ha utazni vágyó menedzsereket akarunk beszervezni). Felhozatala alapján átlagos konferenciának mondanám néhány száz fő részvételével. A <a href="http://www.theserverside.com/">TSS</a> (aki felett szintén egy kicsit már eljárt az idő) mögött álló Techtarget szervezi.

A <strong>Devoxx</strong> (leánykori nevén JavaPolis) magát a legnagyobb <em>független</em> európai konferenciának hívja. Belgiumban Antwerpenben rendezik meg minden decemberben. A belga Java User Group (<a href="http://www.bejug.org">BeJUG</a>) szervezi. (Ők többek között még a <a href="http://www.parleys.com/">Parleys</a> nevű Javas előadásokat tároló portáljukról is ismertek). Körülbelül 3000-3200 ember vesz részt rajta, ezek fele (állítólag) ingyen megy: az amúgyis elég olcsó belépti díjak mellé további kedvezményeket szoktak adni diákoknak és más Java User Group-oknak.

Amennyire meg tudom állapítani internet szerte is viszonylag jó hírük van: nem egy rutin szerűen megrendezett esemény szokott lenni, hanem általában meglátszik a mögötte lévő JUG kreativitása is rajta. (Legalábbis ezt mondják, meglátjuk mi lesz belőle. Igyekszem kritikus lenni.).

A függetlenségről meg jó példa, hogy annak ellenére <a href="http://www.devoxx.com/newsletters/2008/2/index.html">elhagyták</a> el a JavaPolis (majd a felmerült Javoxx) nevet, hogy a Sun engedélyezte nekik ingyen a név használatát (a Java a Sun bejegyzett névjegye). Inkább egy új brand felépítésébe kezdtek, mert nem akartak <em>semmilyen</em> korlátozást a név használatát illetően.

A <strong>Jazoon</strong> szintén egy fiatal feltörekve konferencia Svájcból. Ezt nem JUG szervezi hanem cég, de ugyanígy szokott rajtuk látszani, hogy többet akarnak mint egy egyszerű konferencia (programozási verseny, junior előadói verseny villámelőadásokból, kapcsolat JUGokkal, stb.). Szintént adnak kedvezményeket (ha jól emlékszem 2 éve kelet-európai kedvezmény is volt).

A google tanácsolta még a <a href="http://www.java.no/web/show.do?page=197">JavaZone</a>-t is, ami norvég, tehát helyileg is kiesik a mainstream kategóriából, ráadásul az előadások fele norvégul folyik. Amúgy ezt meg a norvég JUG csinálja. Van még a JAX.de is, amiről még ennyit se tudok, ha jól sejtem akkor német nyelvű.
