---
layout: post
title: Web Konferencia 2007
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2007/04/web-konferencia-2007.html
---
((A twitter jól működött (technikailag) talán egyszer majd használom valami
értelmesebbre is. Bár végig mobillal kellett vezérelni, mert wifi nem volt.))

  
Szóval egy rövid összefoglaló. 5 előadást láttam:

  
[Simon Géza: Java Business Integration, azaz szolgáltatásalapú architektúra
Java EE környezetben](http://web.conf.hu/2007/program/i/jbi) Jó
összefoglalással kezdte a SOA-tól, hogy miért van erre szükség, és hogy miért
pont web servicekkel oldja meg a JBI. Részletekbe nem mentünk bele, és személy
szerint nekem sokkal inkább egy workshop hiányozna. De nem aludtam rajta.
Tanultam két jó szakszót.

  
[Szeredi Péter: A szemantikus világháló
alapjai](http://web.conf.hu/2007/program/i/szemantikusweb) Ezzel a szemantikus
világhálóval csak egy bajom van. Még nem lettam működő üzleti alkalmazást,
amiben használták volna jól az ontológiákat, enélkül meg kicsit tét nélküli a
dolog. Gondoltam legalább a kérdések között hallhatok ilyesmiről, de sajnos a
kérdések helyét elnyomta a szétszéledés hangzavara. Maga az előadás kicsit
egyetem jellegű, korrekt, de számomra kicsit lassú és unalmas volt. Nem
tanulni akartam, hanem megismerni.

  
[Molnár István: Java Persistence API, azaz szabványos Obejtum-Relációs mapping
Java és Java EE környezetben](http://web.conf.hu/2007/program/i/jpa) Nagyon
sok újra nem számítottam, nemrég az egész speckót el kellett olvasnom (SCBCD
rulez). Azt gondoltam, hogy néhány alapozó mondat után, az alap OR mapping
lehetőségeket mutatja be, hogy felkeltse az érdeklődést. Ehelyett egy számomra
nagyon dinamikus és lehengerlő előadást hallottam, szinta ez összes
lehetőséget (optimista lokkolás, öröklődés kezelése az adatbázisban, stb.)
felvillantva. Emlékszem előtte egy kávét akartam inni, de utána már egész
felvillanyozódtam.

  
[Varga Péter: Webalkalmazás fejlesztés Java EE környezetben NetBeans
segítségével: JSP 2.1, JavaServer Faces 1.2,
AJAX](http://web.conf.hu/2007/program/i/jsf) Nagyelőadó, széles vászon. Az
elején rögtönzött közvéleménykutatás, hogy ki mennyire ismeri a
technológiákat: Java, Servlet, JSP, JSF. Kiderült, hogy eléggé az elejénél
kell kezdeni, úgy hogy nagyon részletes JSF bemutatásra nem is kerülhetett
sor. Persze elhangzott, hogy mire jó az egész, meg hogy hogy épül fel, de sok
újat számomra nem mondott. Viszont VRG laza stílusban sziporkázott, úgyhogy
végig élveztem az előadást.

  
[Tóth Ádám: COMET webalkalmazás
fejlesztés](http://web.conf.hu/2007/program/i/comet) A végén úgy jöttem ki,
hogy érdemes volt bemennem (ellentétben a szemantikus webbel), mert sok
mindent megtudtam, de azért voltak az előadással fenntartásaim. Az elején volt
egy fejezet, ahol sokat emlegette az architektúra szót, és mysql táblákat
láttunk phpmyadmin-on keresztül, ez a rész talán felesleges volt, mert a
későbbiekben nem volt sok szükség rá. Az is tipikus volt, hogy néha PHP kód
került elő, hogy ezt így lehet megcsinálni, de nem nagyon merült fel, hogy ez
csak egy példa és más nyelveken esetleg nem ob flush-sal kell csinálni, hanem
csak az a lényeg, hogy a buffert kiírjuk. Ezt leszámítva a megvalósítások
bemutatásai jól felépítve követték egymást, élvezhető volt.

  
Végül rövid eredményhirdetés hosszú sajnálkozással, hogy a Compo-ra milyen
kevesen neveztek. Az egyik kategóriában csak egy induló volt, a másikban egy
OpenLaszlos alkalmazás nyert.

  

