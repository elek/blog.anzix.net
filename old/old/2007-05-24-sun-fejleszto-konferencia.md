---
layout: post
title: Sun fejlesztő konferencia
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2007/05/sun-fejleszt-konferencia.html
---
Na akkor lássuk:

  
Pat Pruchnickyj: A Sun Open Source stratégiája Alapvetően marketinges előadás,
de nem vészes. Megtudtam pl. hogy az átlagos OS contributor 30 éves és 11 éves
fejlesztői tapasztalata van. Ami tényleg izgalmas, mert ha körül nézek a
projektemben, azért egy kezemen meg tudom számolni az ilyen tapasztalattal
rendelkező fejlesztőket. Két dolog érdekelt volna még: az egyik (ezt lehet,
hogy megkérdezem majd az előadót emailben), hogy létezik-e statisztika, hogy a
megnyitott projektek hány százaléka külsős contributálás és mennyi továbbra is
Sun munka. A másik a Sun bevételei. Valószínű egy nagy cég tulajdonosának kéne
lenni, hogy lássam, hogy tényleg van üzleti model az OS-ben, és meg lehet élni
supportból.

  
Nicolas Leszek: Sun partner programja fejlesztők részére: Ezt már igaz
<del>porszívó ügynök</del> marketinges tartja. Elvileg a Sun partneri
programról beszélt, de a Solarisra is nagyon rá akart beszélni. Azt hiszem ő
azért volt itt, hogy ha véletlenül nem csak fejlesztők jöttek volna el a
fejlesztői konferenciára, hanem vállalati vezetők is, akkor őket jól
megekézze.

  
Vértes Miklós: Újdonságok a Java világából Ennek az előadásnak az egyetlen
előnye az volt, hogy olyannyira gyenge volt, hogy az már szórakoztató. Az
előadó elvileg a JavaOne-on bejelentett újdonságokról beszélt volna, szar
viccek közepette, de még én is jobban képben voltam a JavaOne-on történtekről,
pedig ott se voltam. Meg tudtam, hogy a JRuby azért jó, mert "raileken is fut"
továbbá, hogy a JMaki és a Phobos "azt teszi, amire ki lett találva". ROTFL.

  
Alexis Moussine-Pouchkine: GlassFish, a Sun nyílt forráskódú alkalmazás
szervere Ez egy ügyes összefoglaló GlassFish-ről, jól váltakoztatva a rövid
gyakorlati bemutatókat a fóliákkal. Jól koncert a figyelemfelkeltő dolgokra
(clusterezés, PHP futtatás Quercuson keresztül, HK2). Persze ezeket már
nagyrészt kipróbáltam, sőt a hk2 forráskódjához is volt már szerencsém, de
azért izgalmas.

  
Roman Strobl: NetBeans: nyílt forráskódú fejlesztőkörnyezet és ennél is több
Az ő blogjának rendszeres olvasója vagyok, de előadni még nem láttam. Nagyon
vidám fickó, és nagyon profi előadó (nem hiába evangelist). Két előadáson
keresztül mutatta be a NetBeans 6.0 újdonságait, gyakorlati példákkal. Profi
munka.

  
Simon Géza: Open ESB projekt A (saját magam által) vártnál sokkal tömörebb
elméleti összefoglalót kaptunk, ESB, JBI, SOA szinten, ami nagyon jó volt. A
demó gyakorlatilag abból állt, hogy megnyitottunk egy kész JBI-s alkalmazást
és lefutattuk a tesztet. Én néztem volna részleteket is, mert éppen én is
ezzel kísérletezek. Ami számomra új volt, hogy állítólag az OpenESB 2 már
futni fog standalone is, és hogy a hármasra fog integrálódni a felvásárolt
JCAPS-ból jövő mindenféle jó bele.

  
Zsemlye Tamás: Open SSO projekt Utolsó előadás, főleg elmlélet és
termékismertető. Az OpenSSO-val már sokszor szemeztem, de az hiányzik hogy
lássak egy ilyet élőben műköni. Sajnos Hello World itt sem volt, viszont
nagyon meglepődtem, hogy mennyire pluginelhető kiterjeszthető az egész. Sokkal
monolitikusabbnak látszott messziről. Még is csak meg kéne néztem.

  
A Glassfish előadásközben jutott eszembe a hasonlat, hogy egy kicsit olyan ez,
mint a blogok és a nyomtatott média viszonya. Mivel naponta olvasva a híreket
a neten, a hétvégi hetilapban lévő kis színes hírek már egy kicsit réginek
tűnnek. Itt is azt volt, hogy a NetBeans és Glassfish demók és jóságok egy
részét már rég olvastam a megfelelő forrásokból és láttam screencaston (sőt
további jókat Jackpot, Schliemann). És mint a nyomtatott újságokat olvasva itt
se az újdonság az amit ad az újság nekem (az már megvolt nekem RSS feedből),
hanem az alaposság, ami révén olyan partikuláris dolgokat is megtudok, ami
eddig elkerülte a figyelmemet, és amit miatt érdemes elolvasni az újság
cikket. Ezért a néhány új dologért, no meg azért a 3 tényleg jó előadásért
érdemes volt ott lenni.

