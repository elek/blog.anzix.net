---
layout: post
title: Sun fejlesztői nap (aka. Open Source konferencia)
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2008/06/sun-fejleszti-nap-aka-open-source.html
  _edit_last: '2'
---
Előszőr is a szervezésről. A biciklivel érkezők pólót kapnak, őrzött
biciklitároló, a parkban kint sörasztalok kávézás/ebéd idejére, a szünetekben
kivetítőkön JavaOne videók, stb. Lehet, hogy én könnyen megvehető vagyok, de
mindenesetre néhány ilyen ötlet után már azt érzem, hogy itt nem csak egy éves
rutinrendezvényről van szó, hanem a szervezők tényleg leültek gondolkodni,
hogy mivel tudnák jobbá tenni a rendezvényt. Kis dolgok, de mintha fontos
lenne az egész, hogy ott vagyok. Én ugyan a tavalyi hasonló rendezvényen
voltam előszőr, de azt az idei magasan felülmúlta.

  
Az előadások. Ide persze jön a szokásos mantra. Kezdek rájönni, hogy nem az
előadásokkal van a baj, hanem velem. Én nem a tipikus konferencia előadásokat
szeretem, hanem a technológiai szőrözéseket, amikre viszont nem az ilyen
konferenciá való, hanem inkább a JUG találkozók. Pl. az általános MySQL
előadás helyett sokkal szívesebben hallgattam volna olyan előadást, mint pl. a
Boros Péter tartott a Solaris virtualizációjáról (Ami a sok kérdés alapján nem
csak nekem jött be megint).

  
(Kitérő: Arra jöttem rá, hogy engem egyáltalán nem zavar, ha nem tudom, hogy
pontosan hogy néz ki az i386 architektúra, és hogy működik a privilégium
szintek közötti átjárás. Nem kell minden részletében elmagyarázni. Az
előadásból kb. így is megtudom, hogy mire megy ki a játék és mi lehet a
probléma. A logikája a dolgoknak átjött. Talán jobb is néha a közönség
ismeretanyagának fölé lőni mint alá.

  
Vagy nem.)

  
A másik, aminek mindeképpen utána kéne nézni az a DTrace Advanced
Visualisation Environment (DAVE), amit Simon Ritter demózot, de egyelőre még
nem találtam meg a letölthető forráskódját. Aki nem lett volna ott, ez egy
Swing-es alkalmazás, ami egy Java programból DTrace-el kigyüjtött infókat
vizualizálja. A Demóban pl. egy gráfot láttunk, ahol a csúcsok az osztályok
függvényei voltak az élek pedig a hívás láncolat. (Plusz egyéb infók, hogy mit
hányszor).

  
A Kaukázus koncert meg méltó zárása volt a napnak. Mert igen, én kalapot
emelek, ha az egyik legnagyobb IT cég meghív egy zenekart, aki köztudottan
globalzicáció és kapitalizmus kritikájú számokat (is) ad elő. Mintha tényleg
nem csak üzlet lenne az Open Source, hanem valami más is. És igen, csak jobb
lett a hangulat, hogy amíg a JAVA nagy része fent ült a lelátón, a + YOU pedig
bement a zenekar elé táncolni.

  
Most pedig belinkelek egy YouTube videót, mert az nem is blog, aki nem is tesz
meg. Mégha nem is ez a kedvenc számom, hallgassatok
[Kaukázus](http://kaukazus.hu)t.

  

  
  
  
Disclaimer: amikor nincs más választásom biciklivel járok munkába (és
legtöbsször nincs más választásom), és jó párszor hallgatok a Kaukázust (és
legtöbbször jópárszor). DE: egy volt kolegának is ez nap volt az apropó, hogy
kölcsön kérjen egy biciklit és tekerjen a városba, és a koncert után
fogadkozott, hogy másnap letölti. Igaz, egy másik kolega viszont csak délelőtt
volt, de pont a konkrétumokat hiányolta az előadásokból, meg az új infókat.

