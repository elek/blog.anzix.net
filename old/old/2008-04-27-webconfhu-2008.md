---
layout: post
title: web.conf.hu 2008
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2008/04/webconfhu-2008.html
  _edit_last: '2'
---
Tavaly még az volt a stratégiám, hogy beüljek az összes Java-s előadásra, ez
mára megváltozott. A Java-s témákról általában hallottam/tudtam már, gondoltam
szétnézek a maradék részben, találok-e érdekeset.

  
1. Szalai Ferenc: Felhaszáló központú és föderatív azonosítási megoldások web
alkalmazásokban

Ehelyett még JavaFX demókat nézhettem volna, de a szervezés ide kötött (innen
szereztem laptopot). Alapvetően jól összeszedett előadás volt, bár most is
felmerült bennem, hogy miért szükségszerű, hogy minden OpenID-s előadás [Dick
Hardt: Identity 2.0](http://identity20.com/media/OSCON2005/)-s előadásának a
stílusát akarja másolni. Ráadásul, amikor lényegi részekről volt szó, akkor
vissza is váltottunk hagyományos stílusra.

  
Sajnos a Liberty Alliance-ről esett a legkevesebb szó, ami a leginkább
érdekelt volna, de amúgy rendben volt.

  
2. Szentiványi Gábor: Mysql adatbázis technikák.  (Még a mikroformátumok felé
hajlottam, de belehallgatva a folyosóról, inkább alapozó előadásnak tűnt,
nekem kicsit lassú volt).

  
A Mysql előadás alapvetően Mysql Enterprise/support/oktatás reklám volt. Az
előadó stílusa pedig jó lett volna, de engem jobban meggyőztek volna, ha több
technikai részletet hallottam volna a Mysql-ről magáról.

  
3. Sun open source technológiái (Zsemlye Tamás, Boros Péter) Na, gondoltam, ez
lesz a másik nagy reklámos előadás, de azért jobb hiján ide ültem be, és akkor
se változotak meg az elvárásaim, amikor meghallottam, hogy az előadás második
felében az OpenSolarisról fogunk hallani.

  
Az első részben Zsemlye Tamás sorolta fel a Sun hoz kötődő OpenSource
projekteket, majd átadta a a szót Boros Péternek. Kb. tudtam mi fog jönni,
ZFS, Zone-ok, stb., láttam már ilyet is. És valóban fóliák helyett két konzol
a kivetítőre és elindult a varázslás.

  
És teljesen elvarázsolt.

  
Semmi töketlenkedés, csak a parancsok, világosan kommentálva, hogy mi
történik, komoly dramaturgiai hátérrel. A kérdéseknél a végén, meg egy jó
insider felvetésre olyan precíz és pontos választ kaptunk, hogy csak ülni
tudtam és élvezni a fanatizmust és hozzáértést.

  
Tudom, hogy _web_ konf meg minden, de számomra mégis ez volt a legjobb
előadás.

  
3. Grániz Ádám: Robosztus Webalkalmazás Fejlesztés F#-al [Funkcionális
programozás](http://en.wikipedia.org/wiki/Functional_programming). Persze a
rövid előadás időbe belezsúfolva, ezért épp csak felvillannak dolgok, számomra
nem is nagyon derült ki egy világos példán, hogy mi a különbés és az OOP.

  
Látszott, hogy az előadó fejében mennyire bent van minden a C#-tól kezdve,
viszont úgy tűnt, hogy ez a nagy tudás teljesen diszjunkt a Java világával
szemben.

  
Egyébként a végén valami olyasmi rendszerről volt szó, mint a GWT, csak itt
konkrétan egy kódba lehet írni a kliens és szerver oldalt. Meg F#, ami
funkcionális, és ahogy írtam nem derült ki számomra benne a truváj, de
valószínű utána kéne olvasni.

  
Amúgy egy kicsit olyan feelingem volt, mint amikor a JRuby és Groovy
előadásokat hallgatok, hogy van a stabil nagy testvér, és az agilis ifjú
titánok.

  
4. Varga Péter: Ajaxos fejlesztés NetBeansben jMakival Aztán még hallgattam
jMaki-t is barátságból. Szép minták vannak benne, de azért nem győzött meg,
hogy a GWT-nél jobb megoldás lenne.

  
Még elmenetben láttam, hogy a PHP, ahogy nem csináltam előadás tartalmában
FastCGI és IIS szavak szerepelnek, de aztán inkább csak tekertem haza (fájós
térddel, mivel odafelé csúnyán szétcsúsztam egy villamos sínen.)

  

