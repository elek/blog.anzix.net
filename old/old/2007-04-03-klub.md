---
layout: post
title: Klub
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2007/04/klub_03.html
---
Mindenek előtt szeretnék két dolgot leszögezni.

  
Előszőr is ki nem állhatom az IRL találkozásokat, ha az egy netes ismeretség
után következik. Mindennek megvan a maga helye. Ne keverjük.

  
És legalább ugyanennyire gyanús nekem mindenféle "macskatappancs testvériség".
(Vonnegut). Ki fejezetten utálom azokat a társoságokat, amiket csak azért
csinálnak mert összetartozunk. Nem tartozunk össze.

  
** Amit viszont szeretnék: **   
  
Szeretnék egy olyan dolgot, ahol lehetne Java-ról beszélni, eszmét cserélni,
előadást hallgatni, tanulni. Ami csak ezért lenne, erről szólna.

  
Hogy hogy képzelem el?

  
Leginkább valami klubnak. Aki részt akar venni, az csinál egy előadást.

Nem hosszút, 15-20 perc plusz kérdések. Komolyabb mint egy blogbejegyzés, de
kevesebb mint egy konferencia előadás.

Valami Javas témáról. Lehetőleg legyen minnél advancedebb (ne ott kezdjük,

hogy mi a JSP vagy az EL) és ne szóljon olyanról, amit az ember egy az egyben
elolvas a netről. Izzadságról szóljon, és tapasztalatról. (Ma tanultam erre
egy szót: [Tacit Knowledge](http://en.wikipedia.org/wiki/Tacit_knowledge)).

  
Persze nem kell az adott témában teljesen pengének lenni, de ha van izzadság,
akkor azért valamilyen szinten már válaszolni tudhat a felmerülő kérdésekre.
Legyenek kérdések. És legyen kritika. Szerintem ebben az expozéban ez és ez
volt jó, ez és ez volt rossz. Engem ez és ez érdekelne a témával kapcsolatban.
Találkoztál a válasszal? Nem? Utánanézünk.

  
Az előadásokhoz kötelezően kéne tartoznia egy fóliának, és egy prototype
alkalmazásnak ( [javaalmanach](http://www.exampledepot.com/) szerű
egyszerűségre törekedve), amit aztán szépen tolnánk fel a netre, és neten
folytatni lehetne a diszkussziót a legutóbbi előadásról.

  
Azt hiszem kis hazánkban elég kevés a speciális Java konferencia vagy
Workshop, ami hasonlót nyújtana. Múltkor néztem egy
[külföldit](http://jazoon.com/), és a regisztrációnál láttam, hogy JUG tagnak
kedvezmény. Akkor kezdtem el nézegetni, hogy mi is egy JUG, és láttam, hogy
azért léteznek máshol is hasonló dolgok, úgy hogy talán működhet is a dolog.

  
Ma reggel olvastam, hogy [másoknak](http://iwillworkforfood.blogspot.com/) is
vannak, ha nem is pont ilyen, de hasonló gondolataik. Lelkes lettem, ezért
most e bejegyzés. Ha tényleg, néhány emberrel már bele lehetne vágni.

  
Mit gondoltok? Eljönnétek? Hallgatni? Előadni? Beszélgetni?

