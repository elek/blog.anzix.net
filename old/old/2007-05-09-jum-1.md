---
layout: post
title: JUM 1.
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2007/05/jum-1.html
---
Akkor lássuk:

  
[Zsiga Péter: Java és SAP integráció Jco
segítségével](http://jum.anzix.hu/display/JUM/SAPJco) SAP elérése Javaban.
Konkrét eset, de valahogy nem dobott fel. Nincs dolgom SAP-pal. Nincs is
lehetőségem rá, ezért nem volt sok tétje számomra.

  
[Hornyák László, én: Maven2 vs. Ant +
Ivy](http://jum.anzix.hu/display/JUM/MavenAntIvy) Ezek mi voltunk. Kocka a
Maven2 dependency maganementjéről szólt, tényleg csak röviden vázolva a
lényegét (ő némileg [kritikus](http://iwillworkforfood.blogspot.com/2007/05
/jum-log.html) magával szemben, én, aki használok néha Maven2-t azért elég jól
értettem). Az én előadásomat kicsit kapkodósnak éreztem, talán kevesebről
kellett volna beszélnem, és jobban elmagyarázni, hogy mi a tét. El is
felejtettem ezt-azt mondani (JSR-277 kapcsolatok, Xavier Hanin az alkotó,
stb.) Majd megnézem magam videón, és akkor még próbálok tanulni belőle.

  
[Auth Gábor: ZK AJAX keretrendszer, AJAX JavaScript tudás
nélkül.](http://jum.anzix.hu/display/JUM/ZkAjax) Számomra is a legkellemesebb
meglepetés, tényleg jó előadás. Jól felkészült, és az előre legyártott
screencasttal együtt jó ütembe tudta mondani az előadást, ami jó megoldás volt
(pedig ugye én utálom a csilli villi bemutatásokat :-). Másrészt azért volt
még nagyon szimpatikus, mert nem arról szólt, hogy a ZK milyen überdolog, és
mindenki azt használja, hanem arról, hogy próbálkozott vele egy csomót
(izzadtság), és talált egy csomó előnyt meg egy hátrányt. Kérdezte is valaki a
végén, hogy akkor mire jó az egész, ha ennyi hibáját felsorolta? Pont ez volt
a lényeg, hogy pontosabban megismertük a ZK-t és a korlátait is. A
lehetőségeket sokszor el tudom olvasni a termék leírásában is, de hogy hol
vannak a gyenge pontok, ahhoz tapasztalat kell.

  
[Karóczkai Krisztián: Portlet konténerek AJAX
csapdája](http://jum.anzix.hu/display/JUM/PortletAjax) Elég hosszúra nyúlt
előadás. Én magam nem vagyok portlet hívő, ezért megint kevésbé hatott meg.
Két dolgot tudtam meg. Hogy portlet konténerekkel általában nehéz Ajaxot
használni (ez nem lepett meg), és hogy "egy erős hétvége" alatt meg lehet írni
egy portlet konténert. Ez viszont nagyon meglepett, és nagyon izgalmas
információ volt. Talán érdekeltek is volna ennek az implementálásnak a
részletei, tapasztalati.

  
[Czimmermann Gábor: Milyen hosszú az út az EJB2.0 és az EJB3.0
között?](http://jum.anzix.hu/display/JUM/EJB2to3) Vagy a késői időpont miatt,
vagy mert az utolsó pillanatban készült az előadás, kevésbé volt pörgős. Meg
persze én majdnem az egész speckót elolvastam a vizsga miatt, meg JPA-t is
használok, úgy hogy kevéssé rázott meg. Az jó volt, hogy a JBoss-ról nagyon
konkrét tapasztalatokat osztott meg (Elég döcögős az EJB3 támogatása, konkrét
probléma injektálások), és ez indukált némi diskurzust is személyes
tapasztaltokról.

  
Ami a szervezést illeti: Nagyon elhúzódott, akik siettek, azok el is mentek a
szünetben. Szerintem kéne egy hoppmester alkalmanként, aki felvezeti a
programot, és figyel az időre és figyelmeztet, ezáltal mindenképpen
feszesebbre lehetne húzni. 4 előadás talán még szünet nélkül is lemenne, talán
elég lenne annyi.

  
Persze itt két szemlélet van. Előttem egy meetup jellegű dolog (gyors esti
program) lebeg, de Gábor pl. aki Pécsről jött fel csak ezért, (érthetően)
nagyobb kaliberű dolgokban gondolkozik (már ahogy én látom).

  
Összességében (elfogult értékelés következik) nagyon ígéretes kezdetnek látom,
és bár voltak olyan pillanatok, amik kevésbé kötöttek le, mindenképpen
tanultam belőle.

