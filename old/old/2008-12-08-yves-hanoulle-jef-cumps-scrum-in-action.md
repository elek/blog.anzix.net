---
layout: post
title: ! 'Yves Hanoulle, Jef Cumps: Scrum in action'
tags:
- agile
- Devoxx
- scrum
- xp
status: publish
type: post
published: true
meta: {}
---
Mostanában eléggé felkapott lett a Scrum. Kicsit az az érzésem, hogy az agilis
metódosuk között mindig van egy aktuális sláger, amiből a trükköket,
eljárásokat szedik az emberek, de egyiket se követik pontosan: ritkán látok
vegytiszta megvalósítását egy metodológiának. Az előadásra azért ültem be,
mert kiváncsi voltam, hogy tényleg így van-e. A Scrum csak egy sláger, vagy
tényleg jobb valamiben mint az elődei? Ha igen miben jobb az egyik (XP) mint a
másik (Scrum). Milyen helyzetben jobb az egyiket vagy a másikat használni?

  
Az előadás nagy része abszolút XP-ről szólt (ügyfél a helyszínen, Index
kártyák, Rövid releasek, Sustainable pace, standup meetingek, pair
programming, acceptance test, CI, stb.) Alapvetően nem mondott újat, a
szokásos dolgokon ment végig, de azokat elég ügyesen foglalta össze. Két
dolgot emelnék ki:

  
Az egyik, hogy az XP-ben is használja a (számomra a Scrumból) ismerős [burn-
down](http://en.wikipedia.org/wiki/Burn_down_chart) diagrammokat. Az az
állítás, hogy sokkal egyszerűbb használni (karbantartani) és értelmezni is,
mint egy Microsoft Project dokumentumot. És egyszerűbb is: ha kész van egy
task, akkor kipipálja, ha nincs, akkor nem, de nem számol százalékokat.
(Persze ehhez megfelelően részletes taskok kellenek).

  
A másik, ami számomra mindig kérdés volt, hogy mi az ideális fejlesztői
környezet. Én szeretem, amikor el lehet mélyedni valamibe, és úgy érzem
kevésbé vagyok produktív, ha 5 percenként megzavarnak mindenféle csip-csup
kérdéssel, tehát számomra a legjobb, ha kevés emberrel dolgozom, vagy otthon
egyedül, és ez van keverve közös megbeszélésekkel. Ők azt mondák, hogy
természetesen ilyenkor vesztek a produktivitásomból (mármint amikor egy kérdés
miatt kizökkenek a gondolatmenetemből), de a csapat produktivitása
összességében nagyobb marad. Erős érv, bár nem győztek meg (:

  
Scrum-ról végülis nem esett szó, csak egy slide-on. Volt egy fólia arról, hogy
a _best_ megoldás a Scrum és az XP keverése. És hogy legalább olyan agilisen
kell mindig változtatni a metodológiánkat testre szabva az aktuális projektre,
mint amennyire agilisen a kódot akarjuk kezelni. Részleteket erről nem tudtunk
meg.

  
Az előadás összességébe véve nem volt rossz, de azért nem tudok elmenni a
dolog mellett szó nélkül: a Devoxx szervezői is úgy érezték, hogy a Scrum
nagyon divat lett mostanában: az utolsó hírlevélben még kifejezetten Scrum és
GWT előadókat kerestek. Úgy látszik nem sikerült találni, csak XP-seket, de a
cím azért változatlan maradt.

