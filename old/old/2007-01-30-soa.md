---
layout: post
title: SOA
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2007/01/soa.html
---
(Épp valami zizi van a gépemmel, és addig köhögni sem merek, amíg bootcdről
indulva le nem szinkronizál a home partíciom raid1-ben. Az után jöhet a
hibakeresés.

  
A Knoppix bootcdn meg nincs java. Pedig kéne.)

  
Szóval addig sztori:

  
A múltkoriban meglátogattuk a gyárat, ahol a cég szoftvere élesben fut (régi
c-s cucc, majd javaban újraírjuk.). Érdekes volt látni. Ülnek az operátorok,
az egyik monitorban az egyik rendszer, a másik monitoron a másik rendszer, és
még egy ablakban a harmadik. Átjárás korlátozottan. Azt hiszem kezdem érteni,
miért lett most a SOA olyan nagy divatszó.

  
A legjobb viszont, hogy az egyik kopott konzolos alkalmazás még egy 286-oson
futott. Arra fejlesztették, és azóta megy szépen, pont annyit tud, amit kell.
Az egy kérdés, hogy ha elfüstöl benne valami honnan szereznek hozzá
alkatrészt. De azt is megnézném, hogy hogyan integrálná a cuccot bárki is.

