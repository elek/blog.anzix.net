---
layout: post
title: JUM számvetés
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2008/05/jum.html
  _edit_last: '2'
---
Egyéves a JUM: hazánk leg [Java User
Group](http://java.sun.com/community/usergroups/)-osabb Javas
rendezvénysorozata. Egy év alatt hat alkalom, 21 előadás (ha jól számoltam): a
mérleg pozitív. A továbbiakhoz azonban nekem mindeképp igényem lenne egy
számvetésre, hogy hol mit kéne jobban csinálni. Vitaindítónak az alábbiakban
foglalom össze saját észrevételeimet.

  
**Helyszín**: erre szerintem nem lehet panasz. Krisztiánnak sikerült mindig előre pontosan mindent elintézni, csak újfent megköszönni lehet a Sztakinak a támogatást.  
  
**Lebonyolítás:** itt már van mit javítani. Szerintem nagyon hiányzott alkalmanként egy moderátor aki: 

  1. elmondja az elején a napirendet
  2. utána betartatja (ne legyen túl hosszú szünet, esetleg ne legyen egyáltalán, maradjon feszes a program)
  3. Az előadásokat is moderálja, leállítja, ha nagyon túlfut az időből stb.
Valahogy úgy alakult, hogy ilyen nem volt (eleinte aki csinálhatott volna
ilyet, az elő is adott, később meg nem alakult ki). Szerintem szükség volna
rá, akár úgy is, hogy minden alkalommal más válalja el.

  
Az hogy beálltunk a kéthavonta fix időpontra az mindenképpen okos dolog volt.

  
**Előadások**: ez szerintem az egyik legfontosabb kérdés. Az [eredeti elképzelés](http://jtechnics.anzix.net/2007/04/klub_03.html) valami unconference jellegű dolog volt, ahol: 

  1. mindenki előadhat, aki jelentkezik
  2. hangsúlyosan saját tapasztalatokról kell beszélni (vér, verejték, izzadság) 
Sajnos azonban a rendszer nem vált be teljesen. Egyrészt nehéz volt
jelentkezőt találni. Aztán kiderült az is, hogy ha valakinek komoly
tapasztalata van egy témában, az még nem biztos, hogy jól el is tudja mondani
azt. Néha még az is eszembe jut, hogy
[olyan](http://iwillworkforfood.blogspot.com/2007/01/hogy-vlik-az-ember-
architect-t.html) emberből akit én elképzeltem, talán nincs is olyan sok.

  
A legfontosabb szerintem amin változtatni kell az az előadásól színvonala.
Bármit is jaívtunk a többi pontnál, ha nincsenek színvonalas/profi
előadásaink, akkor nem érdemes csinálni. Nem érdemes közönséget szerezni, stb.

  
Több út is van:

  1. A JUG-ok szerte a világban általában egy hosszabb meghívott előadóval dolgoznak alkalmanként. 
  2. A mi eredeti célkitűzésünkhez, ami sokkal inkább [unconference](http://en.wikipedia.org/wiki/Unconference) jellegű volt, jobban passzol a több rövidebb előadás. 
  3. Ennek a másik oldala a Meetup jellegű tízperces előadás, ami bizonyos esetekben adekvát lehet (ezt Kocka próbálta megjeleníteni), de egy ismeretlen technológia előnyeit, hátrányait, és a róla szerzett tapasztaltokat, szerintem nem lehet hatékonyan tíz perc alatt elmondani.
Nem látom igazán még megfelelő módszert. Volt olyan ötletem is, hogy a
résztvevői, bemutató előadásokhoz kötelező legyen prototípust csinálni (Kocka
legjobb előadása szerintem a legutóbbi Flex-es volt, amihez már előzőleg
publikálta a prototípust). Ha van prototípus, sokkal könnyebb bemutatni, az
egy biztos vezérfonal. De létezhetnek olyan elméletibb témák, amihez
lehetetlen prototípust csinálni.

  
Szerintem azt is jó lenne, hogy ha megkeresnénk azokat a magyar fejlesztőket,
akik nemzetközi OS projektekben dolgoznak, és őket meghívnánk, hogy
beszéljenek a saját projektjükről (meglepően sok ilyen van).

  
Lehetne esetleg valami szavazás/feedback-et csinálni alkalmanként, de ha
mondjuk a 20 résztvevő harmada kitölt egy kérdőívet, az már nem biztos, hogy
számottevő minta.

  
(Itt azért megjegyezném, hogy voltak nagyon jó előadások is, és talán nem volt
olyan alkalom, hogy ne lett volna olyan, ami miatt ne lett volna érdemes
elmennem, de ez, úgy érzem, még kevés).

  
**Infrastruktúra**: A másik olyan pont, amit nem kezeltünk elég jól. Van egy honlap ([jum.hu](http://jum.hu/)), de nem mindig frissült elég gyorsan. Van rajta hírlevlél, ami nem mindig ment ki időben. A fóliákat nem szedtük össze, a videók bár elkészültek, nem kerültek fel sehová, stb. Ezeken mindenképpen változtatni kell.  
  
**Marketing**: Eddig azt hiszem javaforum-on, és a java listán volt hirdetve, és így körülbelül 15-20 ember jött el egy alkalomra (ritkán több, néha kevesebb). Kérdés, hogy fontos-e, hogy többen legyünk, kell-e a hirdetésre nagyobb energiákat fektetni. 

  * Egyrészt, ha a tapasztalatok megosztását önmagában hasznosnak tartjuk, akkor elvileg ha csak öten vagyunk az is jó.
  * Másrészt ha akarunk hívni meghívott előadókat, akkor illik legalább valamennyi közönséget prezentálni. (Ajánlkozott előadó külföldről is, de 20 ember miatt talán kicsit túlzás idehívni).
Itt is lehetnek ötletek, pl. a Java fejlesztő bázissal rendelkező cégek vagy
egyetemek megkeresése.

  
**A javaslat:** A következő alkalom (május 21) nem lennének Java-s előadások (itt nem részletezett szervezési okok miatt se), hanem helyette a fenti témákról lenne egy _hogyantovább_ vita/beszélgetés/ötletelés. Ezt ugyanúgy meghirdetnénk, mint bármelyik más alkalmat (mindenki jöjjön, akit érdekel egy kicsit is a rendezvény/egy működő magyar JUG jövője). Viszont most vissza kell jelezni, mert a létszám függvényében szerzünk termet. Ha kevesen vagyunk, akkor esetleg vendéglátó ipari egység is szóbe kerül, de ott is az elején szigorú napirend szerinti megbeszélést tartunk a jövő évről. Tehát aki jönne, az íron egy levelet az info kukac jum pont hu-ra, és jövő hét elején kitaláljuk a helyszínt.  
  

