---
layout: post
title: Leltár
tags:
- cuccok
- Devoxx
- program
status: publish
type: post
published: true
meta: {}
---
Amíg a ma érkezők regisztrálnak (a többiek meg reggeliznek) gyorsan számba
veszem, hogy mit kaptunk érkezéskor. A regisztrációnál két dolgot kaptunk egy
(névre szóló) névkártyát, és egy általános egységcsomagot.

Az egységcsomag tartalma:

  * 1 db kínai (minőségű) hátizsák, ez tartalmazza a többi dolgot. Sajnos pont kisebb annál, hogy a laptop beleférjen, ezért én nem sok hasznát veszem.
  * 1 db A6 méretű program füzet. Ebbe csak a nagy előadások (conference, university) vannak benne, viszont vékony.
  * 1 db A4 füzet (ragasztva kötött), amiben fel van sorolva az összes előadó, az összes előadás, az összes szponzor kicsit átláthatatlan tördelésben, és benne vannak az egyéb előadások beosztásai is (quickies, bof-ok). Van még egy bevezető is, de más információ nem nyerhető ki belőle.
  * 1 db spriálozott A5ös jegyzetfüzet. Legalább 100 oldal, igen jó minőség. Ki fog vajon ennyit írni?
  * 1 db golyóstoll
  * 1 db kártya, ami a JBoss Developer Stuidot reklámozza
  * 1 db levonó(matrica) ív, Adobe-s rövidítésekkel (pl. Fx, Dw, Lc, Ae). Nyilván az a feladat, hogy értelmes szót ragasszunk össze belőle.
  * 1 db Sun papír. Egy URL van rajta, ott kell kitölteni kérdőívet, és akkor lehet kapni utána lehet kapni JavaFX pólót, illetve nyerni SunSPOT-ot.
  * 1 db nyakbaakasztó, a névkártyát kell ráakasztani.  

Ahol nem írtam külön cégnevet, ott általában devoxx.com felirat van, és vagy
megskalpolt ember, vagy hangszórófejű emberkék.

  
Összességében egy kicsit több tájékoztatásra számítottam volna, főleg a
programot lehetett volna kicsit jobban tálalni (Van pl. erre egy J2ME
alkalmazás*, abba szerintem csak kicsit kellett volna belefejleszteni, és jó
offline időkiosztást lehetett volna mobilon tárolni). Lehetett volna a füzet
is informatívabb (pl. hogy mikor indulnak a város felé vissza a villamosok).

  
A névkártyában van még egy IBM.com-os RFID és 4db ebédjegy. Az előbbiről lesz
majd Keynote (mi ez magyarul? Mondjuk _plenáris_?): anonim statisztikát
gyűjtenek, hogy melyik előadáson mikor hányan vannak, meg hasonlók. Bár jobban
bíznék az anonimitásban, ha nem a nevesített kártyával, hanem a névtelen
táskával együtt kapnám, de gondolom nem bíztak abban, hogy akkor mindenki
hordani fogja.

  
* dev.java.net-en van, de most elfelejtettem a nevét. Majd megkeresem.  

