---
layout: post
title: Java Café I.
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2007/11/java-caf-i.html
---
Szóval ott voltam ma délelőtt. Tehát---

  
Előszőr is a disclaimer: rendszeres és lelkes látogatója vagyok a
[JUM](http://jum.hu)-nak, ami szintén egy hasonló elvek mentén szerveződő,
viszont alulról jövő megmozdulás, tehát akaratlanul is hozzá hasonlítom.
Például rögtön első látásra is látszott, hogy a rendezés a szokásos Sun Tech
Day-es színvolalon zajolott: elegáns terem, büfé, jegyzetfüzet, toll stb.
Körülbelül 40-50 résztvető lehetett becsléseim szerint (mivel volt
regisztráció a Sun biztos pontosabb számokat is tud). Az elhangzó kérdésekből
úgy tűnt, hogy ezek egy része (mondjuk 10-20 fő) tényleg fejlesztő munkás, és
nem csak a managerek jöttek el.

  
Az előadást Molnár István tartotta, egy szabadon [elérhető](http://wiki.glassf
ish.java.net/attach/Presentations/GlassFishUpdateSept2007.pdf) prezentáció
mentén. A szünetig viszonylag általános alapvetés volt (mi is az alkalmazás
szerver, miért olyan fasza a Glassfish stb), ezen a részen én egy kicsit
bóbiskoltam, (vegyük számításba, hogy az alapvetés engem már kevésbé hoz
lázba, illetve, hogy 3 órát aludtam éjjel.) A szünet után már kicsit
részletesebb infók is voltak, meg egy hosszabb demó, hogy hogyan is működik a
clusterezés. Ez már elég jó volt, már régóta ki akartam próbálni, hogy
feltelepítek egy clustert, de valahogy sose volt rá idő, és Molnár István
tényleg élvezhetően és profin vezette az előadást, és szolíd marketing mellett
sok technikai részlet is elhangzott. Teljesen rendben volt.

  
A bevezetőből megtudtuk, hogy tényleg egy hosszabb rendezvénysorozatra
készülnek, és előreláthatóan továbbra is Sun-os OS termékekről lesz szó (JAX-
WS, OpenESB, NetBeans).

  
Szóval volt, aki rögtön a JUM-hoz hasonlította, ahol persze nincs büfé, nincs
póló osztás, és talán az előadók se mind olyan profik és rutinosak mint itt,
de valahogy én mégsem érzem, hogy ezeknek most egymás ellen kéne versengeniük.
Az egyik ugye délelőtt van munkaidőben, ahová a talpasok csak bonyolult
elkéredzkedés útján juthatnak el, a másik meg este, bizonyos pozíciótól
felfelé valószínűleg már kevésbé áldozzák fel a szabadidejüket rá az emberek.
Viszont szakmaiság azért itt is ott is megtalálható, ehhez az egyik helyen egy
felülről jövő céges íz, a másik helyen egy alúról jövő néha kissé amatőr/civil
felhang jön hozzá.

  
Szóval én örülök, hogy újabb alkalom van, ahol Java-ról esik szó, a szakmai
színvonalra nem lehet panasz, és látszik, hogy a Sun is tényleg komolyan
gondolja. Várom a következő részeket.

