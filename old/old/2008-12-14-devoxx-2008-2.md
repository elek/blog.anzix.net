---
layout: post
title: Devoxx 2008
tags:
- Devoxx
- kütyü
- összefoglalás
status: publish
type: post
published: true
meta: {}
---
**1. Devoxx**  
  
A konferenciának vége, most már az itthon billentyűzet előtt ülök. Olvasgatom
át a bejegyzéseket (és helyesírási hibákat javítgatok, amiből szerintem még
most is rengeteg maradt). Ahogy számoltam ~40 bejegyzés ~60 tweet a
konferenciáról.

  
((Kicsit mindig rossz érzésem van, amikor régi bejegyzéseimet olvasom vissza:
hajlamos vagyok nagyképűen fogalmazni, és nagyon megmondós lenni az olyan
dolgokkal kapcsolatban, amik nem tetszenek. Szeretném ezt azzal árnyalni, hogy
hangsúlyozom amit leírtam az mind a szubjektív véleményem volt. És teljes
tisztelettel gondolok azokra, akik rengeteg időt és energiát beleöltek egy
prezentáció elkészítésébe, mégha az előadás megtekintése engem (bennem rejlő
okok miatt is) nem hozott annyra lázba.))

  
A konferenciát leginkább a TSS Java Symposium Europával tudom összevetni, amin
egy jó másfél éve vettem részt. Ahhoz képest ez egy sokkal nagyobb szabású
rendezvény (6 párhuzamos előadás 3-hoz képest és 3200 résztvevő a kb 5-600
képest). Az ellátás volt talán egy kicsit a TSS-en jobb, de összességében ez
se biztos, ha belevesszók a Devoxx esti filmvetítését (patogatott
kukoricával), vagy a sörös-sültkrumplis találkozós estet. A Devoxx általában
véve is élőbbnek tűnt sokkal inkább a Java-val foglalkozó fejlesztők,
mérnökök, architektek részére szólt. A TSS (látszatra úgy tünt) kicsit a céges
nagy embereket akarta megfogni.

  
Ha valaki választani akar, hogy hova menjen (e kettő közül), mindenképpen a
Devoxx-ot ajánlom. Relatív olcsó, relatív közel van, és igazi nagy
konferencia.

  
**2. Kütyük**. Mindenképpen írni akartam róluk, de sehová se sikerült eddig beilleszteni. Szóval a gépek/alkalmazások, amik a legtöbbet segítettek rajtam:  

  * [bodzasfanta](http://bodzasfanta.hu) laptopja nélkül semmire nem mentem volna, aligha fogom tudni eléggé meghálálni azt, hogy kölcsönadta. Még akkor is így van, ha elég sok problémám volt a wlan kártyával (heló intrepid, heló kernel).  

  * A wlan képes (3g modemként is működő) telefon is nagy segítség volt. Eddig azt gondoltam, hogy luxus egy ilyen kütyű, de most sokat segített a wlan problémák debugolásánál, képek posztolásásnál, és backup internet elérésként. Örülök hogy ilyenem lett.  

  * [ScribeFire](http://www.scribefire.com/), az Eszköz: blogíró firefox kiterjesztés. Legnagyobb haszna, hogy offline is lehet vele írni bejegyzéseket (kategóriákkal és tegekkel együtt), és amikor újra megy a wifi egy gombnyomásra elküldi a posztokat. Automatikusan menti a piszkozatokat, és amikor félrenyomok akkor se veszik el a szöveg.  

**3. előadások **Néhány előadást azért kiemelek, amik valami miatt emlékezetesek maradtak. Nem biztos, hogy ők a legjobb előadók (ha valamilyen téma kevésbé érdekel, akkor ott sokkal profibb előadást kell tartani, hogy ugyanannyira megfogjon), de mindegyik valami miatt olyan, ami jobban megragadott mint a többi.  
  

  * Giovanni Asproni: Fingers in the Air, a gentle introduction to software estimation -- _Mert egy buzzword gyanús témában tudott izgalmas előadást tartani.___  

  * Stephan Janssen and friends: The next versions of Parleys.com -- _Mert komoly munka van mögötte és az eredmény (és ennek bemutatása) késtségkívül látványos._  

  * Szczepan Faber: Mockito in Action -- _Visszafogott előadás, sok kódolással. Talán leginkább a stílusa volt, ami megfogott._  

  * Martin Brehovsky: Bringing Designers and Developers Together with JavaFX and Project Nile -- l_eginkább a BOF-ja volt jó, ott viszont tényleg át tudta adni, hogy mi az egészben a truváj._
  * Joris Kuipers: Introduction to the SpringSource dm Server -- _Mert a szkepticimusom ellenére kis híján rábeszéltek. (Majd ha OSGi-konténerfüggetlen lesznek)._
Hát ennyi. Most újfent fordítunk egyet varázssapkánkon és konferenciablogból
visszavedlünk a szürke hétköznapokat megéneklő hétköznapi blogba.

