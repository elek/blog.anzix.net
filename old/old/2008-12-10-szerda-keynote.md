---
layout: post
title: Szerda keynote
tags:
- beatbox
- Devoxx
- javafx
- keynote
- rfid
status: publish
type: post
published: true
meta: {}
---
Beatbox: Először és az előadásokon is egy srác [beatboxolt](http://beatbox.be)
a hangulatot megalapozandó, elég meggyőző módon. (Az előbbi link a pólóján
volt, még nem kerestem rá a srác nevére). Itt egy videó (nálam nincs
sávszélesség ellenőrizni, mivel streameltem felfelé nem hiszem, hogy túl jó
minőség):

  
  
**Devoxx**: Ez után a szervezők nevében beszélt Stephan Janssen: 3200 résztvevő van 35 országból (második alkalommal van olyan, hogy minden belépő elkelt), 160 előadó, 40 kiállító, 40 JUG partner. A 3200-ból 400 ingyen belépő belga diákoknak.   
  
JavaFX: Ekkor [Danny Coward](http://blogs.sun.com/dannycoward) került a
színpadra a Suntól. Java FX-ről beszélt, a - szerintem - már ismert
részleteket mantrázta (...a bibliát is...). Láttunk néhány demó alkalmazás is
a JavaFX-el letölthető demók közül.

  
A prezentáció nem volt különösebben izgalmas, kivéve az utolsó csavart. Talán
már mondtam, hogy a nagy kivetítő vásznak hátterében a hangszóró fejű
kabalaemberkék szoktak állni, néhány épület sziluettje előtt. Mint a fenti
videón is látszik, a beatbox alatt is már animált volt ez a kép. A háttérben
felhők mentek, hangjegyek repültek, és a kabala emberke és bólogatott jobbra
balra.

  
Na és az előadás végén megmutatták, hogy az egészet JavaFX-be dobták össze
(Martin Brehovsky tegnap előtti BOF-jában is bemutatott Photoshop és
Illustrator pluginek segítségével) állításuk szerint elenyésző idő alatt.

  
IBM és RFID: Arról is volt már szó, hogy mindenhol RFID kapuk vannak, és
nézik, hogy ki hova megy be, és honnan megy ki. Most az IBM és a partnercégei
mutatták meg, hogy miről van szó. Ami kiderült:

  * Tényleg nem anonim a dolog, a kiállítók lekérhetik az adatainkat az RFIDünk alapján (beleértve a postai címet és az email-t is.)  

  * Nem túl pontos a rendszer, amikor sokan vannak: a teltházas teremre csak 80%-ot mondott
  * (ezt a fajta) RFID-et könnyű árnyékolni. Elég egy pohár víz, vagy erősen marokra fogni az ID-t.
  * Megmutatták azt is, hogy mit kell lekaparni, hogy ne működjön többet :)
  * A végén azért megkértek, hogy ne kaparja le mindenki, mert szeretnék elemezhető mennyiségű adatokat mutatni.  

