---
layout: post
title: Hogyan kezdődik egy konferencia
tags:
- Devoxx
- konferencia
- regisztráció
status: publish
type: post
published: true
meta: {}
---
Számomra például előesti regisztrációval. Másfél óra alatt 3200 embert
regisztrálni nem lehet egy könnyű feladat, ezért már előző este is ki lehet
menni, ezzel megúszva a hétfő reggeli sort.

  
Nosza rajta:

  
Történetünk az ifjúsági szálláson kezdődik ami körülbelül a (a környék
feelingje alapján) hetedik kerületben van helyi viszonylatban valahol a
gyémántnegyed szélén. Pajeszos kipás zsidó kisfiúk kerekeznek a bicikli úton,
de szembe jönnek fejkendős lányok, és mindenféle más náció is. Innen sétálok
ki a központi pályaudvarra, hogy ott valami információt szerezzek arról, hogy
hogy lehet legésszerűbben kijutni a Metrpolis Centerbe. Sajnos a helyi
közlekedési társaság kb. a BKV szintjén informálja az utasokat: a megállókban
lévő térkép alig használható, sehol semmi útbaigazítás. (Iszonyatosan)
hugyszagú villamos/metró aluljárókon verekszem keresztül magam, de sehol semmi
információ. Végül félig találomra egy 31-esre szálok, mert a honlapon ezt
ajánlották bizonyos hotelekből (remélem a jó irányba találtam meg).

  
A busz előszőr átlagos városnegyedeken halad keresztül, majd egyre furább
tájakra érünk. Széles macskaköves út következik, jobbra egy lakónegyed, balra
egy kamionparkoló (a sofőrök palávereznek a sztyeppe szélén), aztán néhány
kanyar, és kikötők felett megyünk. Alattunk hajók a mólóhoz kötve, és több
mellett is rozzant lakókocsi a parton. Az út valami nagy vámkapu alat megy el,
de a buszt átengedik, majd 300 méter autópálya, amiről aztán lekanyarodunk.
Mindez már jócskán sötétben: el lehet képzelni, hogy a vázlatos közlekedési
térkép (amit még városban néztem meg) alapján szerzett ismereteimmel már
teljesen el vagyok tévedve. A sztyeppe szélén megállunk egy fickó előre megy
és a vezetővel beszélget.

  
Fél füllel hallom, hogy a fickó egy konferenciát keres, a sofőr állítja hogy
itt kell leszállni, de a fickó elbizonytalanodik. A sofőr erősködésére
leszáll, és gyorsan én is utána.

Elindulunk a sötétségben. Egy széles autóút, hátrább valami lakótelep, és némi
gyaloglás után egy nagy _center_ szerű valami bontakozik ki hatalmas
Metropolis felirattal, ez már jó jel.

  
Aki budapesti az gondoljon az Asia centerre kb. olyan a hely, csak hatalmas
élet van, rengeteg söröző, mozik miegymás. A Metropolis név egyértelmű nagy
betűkkel világít rajta, körülötte más épület nincs, csak sztyeppe, és messzebb
már panelházak, tehát itt kell lennie. De hol kell bemenni? Mindenhol csak
party hangulat, mozik, kocsmák. Sehol semmi, többszőr is körbe megyek, a
buszról kinézett fickót szem elől tévesztem.

  
Már épp meg akarok kérdezni egy pénztárost, amikor látok egy bizonytalanul
lépkedő hasonszőrű alakot akinek a táskáján Sun logó is van. Nosza
megkérdezem. Kiderül, hogy ő nem a konferenciát keresi, csak egy
kólaautomatát, de amúgy ő is résztvevő és regisztrált már, úgy hogy elmondja,
hogy merre kell megkerülni a mozit, hogy bejussak a Business Center részbe.
Ami mellett persze megtalálom a villamos végállomását is, amivel sokkal
gyorsabban kijutottam volna.

  
(Na ennyit a helyszínről. Elnézést a terjedelemárt, de ki kellett írnom
magamból.)

