---
layout: post
title: Flash vs. AJAX
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2008/03/flash-vs-ajax.html
---
Kijött a photoshop webes verziója a [Photoshop
Express](https://www.photoshop.com/express/). Persze az Adobe-tól, tehát Flash
az egész. De mi miatt érdekes ez egy Java-s blogban?

  
A kérdés az, hogy ha legkevesebb fájdalmat akarom, hogy tudok internetről
elérhető használható klienst produkálni egy backendhez. Egyrészt ott van az
AJAX és az arra épülő rendszerek, mint pl. a GWT, amit most már jó ideje
gyűrök. A másik, hogy kihagyjuk az egész HTML/JavaScript szívást, és az
egészet meg csináljuk Flashbe (illetve itt is valami ráépülő varázslattal:
OpenLászló, Flex).

  
Egyrészt az a kérdés, hogy melyik végterméke a gyorsabb/használhatóbb,
másrészt, hogy melyik fejlesztése a kényelmesebb, használhatóbb. Az első
kérdésre izgalmas a fent belinkelt Photoshop-os oldal, mert eddig még nem
használtam olyan full-flash oldalt, ami bonyolultságába a Google Docs-al
összemérhető lenne. (Ez összemérhető, de azt kell mondanom, hogy élményben nem
jobb, nem rosszabb).

  
A másik kérdésre nem tudom a választ. AJAX-os megoldást viszonylag kis
fájdalommal GWT-n keresztül lehet csinálni Java fejlesztő eszközökkel
(+debugolás, +unit testek). De mondjuk a Flex / OpenLászló világba nem tudom
milyen ennek megfelelő eszközök vannak (Ingyen, OpenSource-ért.)

