---
layout: post
title: Robotics
tags:
- robocode
- robot
- todo
status: publish
type: post
published: true
meta:
  _edit_last: '2'
---
Ezt azóta meg akarom írni, amikor is több mint két hete olvastam egy sci-fi regényt: <em><a href="http://mek.oszk.hu/01700/01704/01704.htm">Zsoldos Péter: Ellenpont</a></em>

A regény eleje táján derül ki az az alapfelállás, hogy egy távoli bolygón éppen robotok dolgoznak. A robotok jól specializáltak: van amelyik energiát tud termelni, van amelyik űrkutatásokat végez, van amelyik szöveget elemez, van amelyik koordinál. Minden robot rendelkezik alrobotokkal, akik a nagy robotnak az inteligens karjai, az adott területért felelős központ irányítja őket (és persze közvetve a koordinátor). A robotok nagyon jól tudnak alkalmazkodni a környezetekhez, szép lassan agy előre írt program szerint kifejlesztik a gyártó sorokat és a technológiát, hogy eljussanak az űrön keresztül a szomszédos bolygókra.

A sztori persze folytatódik tovább, ami engem lenyűgözött, az az egész programozása. Egyszerűen annyira jól működik a dolog, hogy rögtön arra gondoltam, hogy jó lenne egy ilyet leprogramozni.

Valamikor a kilencvenesek években lehetett még, amikor a bátyám egy háziján keresztül ismerkedtem meg valamelyik egyetem projektjével, ahol Java focicsapatokat kellett programozni, majd ezek vívtak meg egymással. A játékosok egy interfacen keresztül látták a tér egy bizonyos szegletét, tudtak hanggal kommunikáli, és persze volt egy futtató környezet, ahol össze mérhették a tudásukat.

Most keresni kezdtem, de már nem nagyon találtam ennek a bajnokságnak. Csak a <a href="http://robocode.sourceforge.net/">robocode</a>-ra találtam rá, ahol tankokat kell irányítani egy térben (ahogy néztem a robocode nagy kalsszikus, sajnos nekem ez is kimaradt eddig), és aztán pont másnap olvastam egy <a href="http://queue.acm.org/icpc/">versenyről</a> hasonló témában. (El is kezdtem nézegetni, de most úgy látom, hogy a februári leadásig nem nagyon lesz már időm).

Jó lenne egyszer valami kis hazai háziverseny valami hasonlóból. És jó lenne egyszer komolyabban megismerkedni a neurális hálókkal, genetikus algoritmusokkal, és valami éles alkalmazást írni.
