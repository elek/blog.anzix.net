---
layout: post
title: A kiállítás
tags:
- adobe
- Devoxx
- kiállítás
- oracle
- sun
status: publish
type: post
published: true
meta:
  _edit_last: '2'
---
Ma reggeltől már kiállítás is van az alagsorban, a különböző cégek elkötelezettségükkel arányos négyzetmétereket vásároltak a konferencia alapterületéből. A legnagyobb pultokat az Adobe és a Sun birtokolja (egymással szemben), de itt van az Oracle-től a Microsoftig mindenki.

A játék a következő: a pultok jelentős részénél valami reklámajándék lapul (valószínű bőven nem annyi, mint amennyi résztvevő van), és ezeket az ajándékokat személyes adatokért cserébe lehet megkapni. (Néha elég az is, ha információkat hallgatunk cserébe).

A szabályok elég egyszerűek: a nagy pultoknál jó ajándékok vannak, és olcsón adják, a kis pultoknál drágán, és a legkisebb pultok pedig csak beszélgetni hajlandóak.

A körkép:

A Sun az egyik legnagylelkűbb, a személyes adatokért cserébe JavaFX pólót ad mindenkinek (illetve sorsol SPOT-okat). Az Oracle már csak sorsol, tehát akár ingyen is megtudja az email címünket (viszont egérpadokat, tollakat lehet találni náluk). Az Adobe félkarú rablót játszik, a győztesek könyvet kapnak, a vesztesek (amíg ott áltam csak ilyen volt) fekete gumkacsát. Nekik nem is kell az email, de a névkártya rfid-jét beszkennelik. Rá is kérdeztek a nevemre, mert elsőre nem sikerült beolvasni, lehet, hogy mégsem annyira anonim??

Volt olyan kis cég is, ahol megadod az adatot, akkor elnyered a lehetőséget, hogy megkapj egy kérdést, amit, ha megválaszolsz kapsz egy zsetont, amit bedobhatsz egy gépbe, amivel labdát lehet halászni (olyan gépből mint az áruházakba a plüss nyulakat). Nem egyszerű. Van még olyan, aki KV géppel csábít, van aki esernyőkkel, stb.

Az igazán jó megoldás persze az, hogy ha azokhoz legkissebb standokhoz megy oda az ember, akiknek a domain-je .org-ra végződik (pl. hippo-cms)

Egyébként az Adobe kacsán kívül sikerült még a Sun-tól kapnom egy környezetbarát papírból kötött jegyzetfüzetet (nagyon praktikus, mert sajnos a hardweremből jobbára teljesen hiányzik internet). A függetlenség  jegyében persze Oracle-es tollal jegyzetelek bele.

ps: majd utólag beszúrok néhány képet ide, ha majd egyszer lesz sávszélességem, addig a <a href="http://flickr.com/photos/jtechnics/">flickr</a>-rel lehet a  bekezdéseket párosítani. (update egy kacsát már sikerült:)

<a title="Adobe kacsa by jtechnics, on Flickr" href="http://www.flickr.com/photos/jtechnics/3094808499/"><img src="http://farm4.static.flickr.com/3092/3094808499_47dc4cd03f_m.jpg" alt="Adobe kacsa" width="240" height="180" /></a>
