---
layout: post
title: PureMVC
tags:
- framework
- mvc
- patterns
status: publish
type: post
published: true
meta:
  _edit_last: '2'
---
Egy nagyon alap MVC keretrendszer (kihitte volna a neve alapján) egy csomó nyelv alá implementálva (eredetileg Flash/Action Script-re készült), én úgy találtam rá, hogy épp most készült egy <a href="http://code.google.com/p/purevmc4gwt/">GWT port</a> hozzá. Nagyon kicsi (az alap Java-s változat, ami J2ME-vel is kompatibilis ~17kb), nagyon egyszerű, és képileg nagyon szép <a href="http://puremvc.org/component/option,com_wrapper/Itemid,34/">architekturális diagramja</a> van.

A lényege, hogy van egy nagy Singleton, amikbe beregisztráljuk a View, Commander és Model osztályokat. A View osztályokat Mediátornak hívja, és igazából nem ez maga a View, hanem csak egy ragasztó osztály a meglévő felülethez. Hasonlóan a Modelhez Proxy osztályokkal ragasztunk dolgokat, a Controller rész meg sok kis Command-ot jelent.

Az egész egy nagy Design Pattern állat kert. Az objektumok közötti kommunikáció Observer minta alapján megy, különböző névre lehet beregisztrálni, és neveken keresztül üzennek egymásnak a Mediátorok, Commandok és Proxyk.

Egy kicsit gyanús benne ez a túl nagy egyszerűség, meg a sok Singleton, de elvi ellenérveket még nem nagyon találtam ellene.

Az a terv, hogy kipróbálom az épp aktuálisan futó J2ME projektemen (BKV menetrend és <a href="http://anzix.net/tt">útvonaltervező</a>, a bétánál is bétább). Elég kicsinek tűnik, hogy hasznos legyen, és a segítségével valószínű egyszerű lesz többfajta felületet gyártani a kódhoz. (pl. egy primitív CLDC 1.0/MIDP 1.0-sat, és egy kicsit okosabb <a href="https://lwuit.dev.java.net/">LWUIT</a>-osat.).

Meglátjuk.
