---
layout: post
title: Inglis
tags: []
status: publish
type: post
published: true
meta:
  blogger_blog: problemjava.blogspot.com
  blogger_author: kareninhttp://www.blogger.com/profile/02683406828110839343noreply@blogger.com
  blogger_permalink: /2007/05/inglis.html
---
Előre bocsátom, hogy nagyon is tudatában vagyok, hogy mennyire ráférne az
angolomra a fejlesztés. Habár angolul olvasok szakkönyveket és irodalmi
könyveket egyaránt, és a Hivatalban is a mítingek (meg szinte minden) angolul
folyik, angolul ugyanolyan szedett-vedett nyelvtannal fogalmazok néha, mint
sokszor magyarul.

  
Hanem nézem az oldal statisztikáit, és látom, hogy sokan jönnek a gugliból egy
konkrét kérdéssel, és valószínűleg elég lehervadnak, ha látják, hogy itt
valaki magyaráz SSL-ről és Xfire-ről, de egyáltalán nem lehet érteni. Ilyenkor
arra gondolok, hogy az lenne az illendő, hogy legalább a howto jellegű
bejegyzéseket angolul kéne írnom, akár szar nyelvtannal is, ha eljutok
valahová sok munkaóra árán, akkor legalább osszam meg az eredményt.

  
Hát nem tudom, talán nagyképűség. Régen is gondolkoztam ezen, és még nem
jutottam semmi jó megoldásra, mert azért mégis csak a magyar nyelven érzem
magam otthon, meg ebben a környezetben. Most mindenesetre lehet, hogy a JUM-ra
készülő fóliáimat angolul fogom megírni. Úgy is magyarul fogunk beszélni, és
legalább kevésbé lesz zavaró, ha néha ugyanazt magyarázom ami a fólián van.
:-)

